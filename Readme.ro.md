Manifestul The Things Network

Orice dispozitiv care funcționează pe bază de electricitate va fi, eventual, conectat la Internet.

A controla rețeaua care face acest lucru posibil înseamnă a controla lumea. Credem că această putere nu ar trebui să aparțină doar câtorva oameni, firme sau națiuni, ci distribuită câtor mai mulți oameni posibil, fără posibilitatea de a fi acaparată de nimeni. De aceea am creat “The Things Network”.

The Things Network este o inițiativă open source, gratuită, cu următoarele caracteristici:

Conectează senzori și dispozitive de acționare, denumite “Obiecte”, “Lucruri” sau “Chestii” (en. “Things”) folosind emițători-receptori denumiți “Portale pentru Lucruri” (en.”Thing Gateways”) cu servere denumite  “Acces la Obiecte” (en. “Things Access”).
Prima parte a conexiunii este realizată “prin aer” iar a doua prin Internet. Implementarea distribuită a acestor concepte este numită “The Things Network”.

Oricine trebuie să fie liber să pună în funcțiune “Things” și să le conecteze la “Thing Gateways”, indiferent dacă cele din urmă îi aparțin sau nu.

Oricine trebuie să fie liber să pună în funcțiune “Thing Gateways” și să le conecteze la “Things Access”, indiferent dacă cele din urmă îi aparțin sau nu. Persoanele care dețin “Things Gateways” vor da acces tuturor “Things”, într-o manieră neutră privind rețeaua, limita fiind doar capacitatea maximă a rețelei.

Oricine trebuie să fie liber să pună în funcțiune “Things Access” și să permită conexiuni anonime din Internet. Persoanele care dețin “Thing Access” vor permite accesul tuturor “Things Gateways”, într-o manieră neutră privind rețeaua, limita fiind doar capacitatea maximă a rețelei. În plus, serverele “Thing Access” pe care le dețin va permite accesul altor servere “Things Access”, scopul fiind distribuția datelor.

Atât rețelele “prin aer” cât și cele prin Internet trebuie să fie protocol agnostice, atât timp cât aceste protocoluri nu sunt proprietatea cuiva ci gratuite și sursă publică (“open source”).

Oricine care folosește orice “Thing Access” sau “Things Gateway” o va face gratuit pentru toate dispozitivele sau serverele pe care le conectează.

Oricui folosește rețeaua, îi este permis să o facă pentru orice motiv sau cauză, posibil sub restricția legilor locale, pe propriul risc și înțelegând că serviciile sunt oferite “așa cum sunt” și pot fi întrerupte definitiv pentru orice motiv și în orice moment. Utilizarea poate fi oferită oricui sau rezervată clienților, scopurilor comerciale, non-profit sau în orice alt mod.  Providerii “The Things Network” nu vor impune restricții utilizatorilor.

Vă invităm să semnați acest manifest și să-i respectați principiile atât cât puteți de bine.
